<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Gatunki filmowe</title>
    <link rel="stylesheet" href="style.css">
    <script src="https://kit.fontawesome.com/a076d05399.js"></script>
</head>
<body>
    <div class="pasek1"></div>
    <nav>
        <ul>
            <li><a href="index.html"><i class="fas fa-bars"></i>Start</a></li>
            <li><a href="poczatki.html"><i class="fas fa-history"></i>Początki</a></li>
            <li><a href="rezyserowie.html"><i class="fas fa-headset"></i>Sławni reżyserowie</a></li>
            <li><a href="aktorzy.html"><i class="fas fa-male"></i>Sławni aktorzy</a></li>
            <li><a href="sceny.html"><i class="fab fa-fort-awesome"></i>Najlepsze sceny</a></li>
            <li><a href="top10.html"><i class="fas fa-fire"></i>TOP 10 filmów</a></li>
            <li><a href="nagrody.html"><i class="fas fa-award"></i>Nagrody filmowe</a></li>
            <li><a href="typy.html"><i class="fas fa-film"></i>Gatunki filmowe</a></li>
            <li><a href="moj_wybor.html"><i class="fas fa-male"></i>Mój wybór</a></li>
        </ul>
        <div class="pasek2"></div>
    </nav>
    <div>
        <ul>
            <li>=</li>
            <li><b class="naj">Gatunki filmowe</b></li>
            <li><b>Film akcji</b>
            <div> film sensacyjny, którego głównym zadaniem jest dostarczanie rozrywki widzom poprzez pokazywanie pościgów samochodowych, strzelanin, bijatyk i innych scen kaskaderskich o dużym ładunku napięcia i emocji. Film akcji często jest łaczony z innymi gatunkami filmowymi np. Sci-fi- <strong>Terminator</strong></div><div>Jako gatunek, film akcji rozwinął się z <b>filmu sensacyjnego</b> i jest z nim często utożsamiany. Rozkwit kina akcji przypada na lata 80. XX wieku.

            </div></li>
            <li><b>Film animowany</b><div>Jest to rodzaj filmu, w którym obrazów nie uzyskuje się na drodze rejestrowania zjawisk (w sposób ciągły) przy pomocy kamery. Źródłem danych jest często ręcznie rysowana grafika, która przedstawia na pojedynczych klatkach filmu kolejne fazy ruchu (stąd też film animowany określa się zazwyczaj mianem filmu rysunkowego lub kreskówki). Można w nim wykorzystywać również techniki animacji poklatkowej zdjęć poklatkowych. Obecnie coraz częściej stosuje się też grafikę i animację wspomagane komputerowo.

                Wyświetlenie tak otrzymanych obrazów daje na ekranie wrażenie ruchu – ludzki układ nerwowy interpretuje szybko wyświetlane obrazy jako płynny ruch.
                
                <strong>Film animowany</strong> od strony artystycznej może poruszać problematykę specyficzną dla filmu aktorskiego, może też, z powodu braku ograniczeń wizualnych otwierać szersze możliwości tematyczne.</div></li>
            <li><b>Film biograficzny</b>
            <div> Gatunek kina fabularnego, opowieść filmowa, której tematem jest życie i działalność sławnych ludzi: artystów, uczonych, mężów stanu, wybitnych przywódców, bohaterów narodowych itp.

                Uprawiany z powodzeniem już w okresie kina niemego, zyskał szczególną popularność w kinie dźwiękowym, dzięki serii biografii filmowych wyprodukowanych przez hollywoodzką wytwórnię <strong>Warner Bros</strong>.</div></li>
            <li><b>Film dokumentalny</b><div> jeden z trzech (obok filmu fabularnego oraz filmu animowanego) podstawowych rodzajów filmowych. Filmy dokumentalne w założeniu przedstawiają wycinek rzeczywistości, która podlega możliwie najmniejszej ingerencji ze strony reżysera[1]. Użyte przez Johna Griersona określenie documentary oznacza nadanie twórczego kształtu rzeczywistości, w związku z czym film dokumentalny posługuje się chwytami retorycznymi, które służą przekonaniu widza do wizji świata promowanej przez filmowca.

                Za pierwsze dokumenty uznawane są eksperymentalne filmy wykonane przez ekipy filmowe Thomasa Edisona oraz braci Lumière, a za pierwszą pracę teoretyczną poświęconą potencjałowi dokumentalnemu sztuki filmowej – Nowe źródło historii Bolesława Matuszewskiego. Nowe środki wyrazu do rozwijającego się rodzaju filmowego wnieśli Robert J. Flaherty (pionier filmu etnograficznego) oraz przedstawiciele radzieckiej szkoły montażu. Z inspiracji tych ostatnich zrodził się gatunek symfonii miejskiej (Dżiga Wiertow, Joris Ivens, Walter Ruttmann, Jean Vigo). Jednakże w latach trzydziestych i czterdziestych XX wieku dokument odegrał szczególną rolę jako narzędzie propagandy – zarówno totalitarnej (Leni Riefenstahl, Ołeksandr Dowżenko), jak i w państwach demokratycznych (Humphrey Jennings). W latach sześćdziesiątych szczególną popularność zdobyła nowa forma dokumentu pod nazwą kina bezpośredniego (Direct Cinema w Stanach Zjednoczonych i Kanadzie, cinéma-vérité we Francji), a główny ciężar produkcji filmów dokumentalnych zaczął spoczywać na telewizji. Współcześnie walor dokumentu jako wiarygodnego zapisu rzeczywistości zanika w obliczu zjawisk takich jak mockument oraz cyfrowa obróbka obrazu, które stwarzają większe możliwości manipulacji widzem.</div></li>
            <li><b>Film edukacyjny</b><div>Rodzaj <strong>filmu dokumentalnego</strong>, którego podstawowym zadaniem jest przekazanie wiedzy.

                Np. filmy edukacyjne ilustrują doświadczenia, tłumaczą zjawiska, wyjaśniają skomplikowane procesy. Mogą mieć charakter dydaktyczny poprzez zapoznawanie widza z dorobkiem dziedzictwa narodowego, źródłami kultury i historii.
                
                Niekiedy film edukacyjny jest jedynym sposobem przekazania informacji z danej dziedziny wiedzy - ze względu na wyjątkowość, duże koszty powtórzenia doświadczenia, utrudniony dostęp lub specjalne warunki towarzyszące pracy kamery niemożliwe byłoby edukowanie widza inną drogą.</div></li>
            <li><b>Film erotyczny</b><div> gatunek filmowy ukazujący piękno ludzkiego ciała i aktu seksualnego, skupiający uwagę na uczuciu łączącym partnerów. Ściśle związany ze sztuką erotyczną, akcentuje miłość zmysłową, charakteryzującą się głębią uczuć i pasją.

                W odróżnieniu od pornografii, przedstawiając seksualność człowieka ma aspiracje do wyższej sztuki i jego podstawowym zadaniem nie jest wywołanie podniecenia, ale raczej dostarczenie oglądającemu wrażeń estetycznych.
                
                Sztuka erotyczna jest estetycznym przedstawieniem seksu i to ona definiuje stopień dopuszczalności seksu w ramach kategorii estetyki.</div></li>
            <li><b>Film fabularny</b><div>Jeden z podstawowych rodzajów filmowych, przeciwieństwo <strong>filmu dokumentalnego</strong>. Film fabularny podzielony jest na gatunki, których świat przedstawiony ma charakter fikcjonalny, dający się opowiedzieć w ramach fabuły. Jakkolwiek utwory fabularne mogą powstawać na podstawie autentycznych wydarzeń, wykorzystywać prawdziwe postaci i miejsca, zawsze tworzą rzeczywistość wyobrażeniową, skonstruowaną na podstawie scenariusza oraz gry aktorskiej. Filmy fabularne powstawały od zarania dziejów kina, stając się najpopularniejszym rodzajem filmowym o silnym zróżnicowaniu gatunkowym.</div></li>
            <li><b>Film fantastycznonaukowy</b><div>Innaczej <strong>Sci-fi</strong> zaliczany do fantastyki gatunek filmowy, który używa motywów opierających się bezpośrednio na dorobku nauki (choć niekoniecznie jej głównego nurtu), lecz często rozwija je w kierunkach nieortodoksyjnych. Najczęściej pojawiające się tematy to życie na innych planetach, podróże w czasie, nadnaturalne zdolności ludzkiego ciała i umysłu i wiele innych. Często łączą się z elementami futurystycznymi, takimi jak roboty, cyborgi, statki kosmiczne, podróże międzygwiezdne i wysoko rozwinięta technologia, a także z problemami społecznymi i politycznymi. Rozwijana bywa również filozoficzna refleksja nad istotą człowieczeństwa</div><div>Źródła gatunku związane są z samymi początkami kina niemego i filmem Podróż na Księżyc (1902) Georges’a Mélièsa, twórcy słynącego z manipulowania taśmą filmową, pioniera efektów specjalnych. Kamieniem milowym było niemieckie Metropolis (1927) Fritza Langa, ekspresjonistyczna dystopia o mieście przyszłości. Aż do lat 60. produkcje filmowe ograniczały się do niskobudżetowych filmów klasy B, aż wreszcie w 1968 roku Stanley Kubrick Odyseją kosmiczną 2001 wprowadził film SF na nowy tor. Od lat 70., dzięki rozwojowi techniki filmowej, wysokobudżetowe produkcje pełne najnowocześniejszych efektów specjalnych zyskiwały coraz wielką popularność, zwłaszcza po sukcesie Gwiezdnych wojen w 1977 roku. Film fantastycznonaukowy jest jednym z gatunków przyciągających do kin rekordową liczbę widzów.</div></li>
            <li><b>Film fantastyczny</b><div> gatunek filmowy obejmujący obrazy filmowe, w fabule których występują motywy związane z magią, nadprzyrodzonością, mitologią, wymyślonym folklorem czy też istnieniem fantastycznych światów.

                Film fantasy uznawany jest za formę szeroko rozumianej fantastyki. Pokrewnymi gatunkami są film fantastycznonaukowy oraz horror. W niektórych przypadkach jednoznaczne określenie któregoś z tych gatunków staje się niemożliwe, gdyż obraz może np. posiadać cechy zarówno filmu fantasy jak i horroru. W filmach fantasy częściej występują elementy, takie jak: magiczność, mityczność, niezwykłość, eskapizm, cudowność.</div></li>
            <li><b>Film familijny</b><div> który zawiera treści dotyczące świata dzieci lub odnosi się do nich w kontekście domu i rodziny. Film familijny jako gatunek skierowany jest przede wszystkim do dzieci, jak również dla szerokiej publiczności. Filmy familijne realizowane są według zróżnicowanej formy gatunku filmowego (m.in. fantasy, animacja, realizm, wojenne, muzyczne oraz jako adaptacje literatury).</div></li>
            <li><b>Film historyczny</b><div>Stosowana w Polsce nazwa gatunku filmowego traktującego o wydarzeniach historycznych, prezentuje wydarzenia przeszłości, relacje, dokumenty i wspomnienia.
                Nazwa stosowana zarówno do filmów o charakterze rekonstrukcji historycznej, jak i interpretacji reżyserskiej minionych wydarzeń.</div></li>
            <li><b>Horror</b><div>Fantastyka grozy – odmiana fantastyki polegająca na budowaniu świata przedstawionego na wzór rzeczywistości i praw nią rządzących po to, aby wprowadzić w jego obręb zjawiska kwestionujące te prawa i nie dające się wytłumaczyć bez odwoływania się do zjawisk nadprzyrodzonych. Źródła takiego postrzegania horroru związane są bezpośrednio z samym powstaniem literackiego gatunku horroru i zasadniczo do niego się odnoszą. W horrorze filmowym definicja ta ewoluowała na przestrzeni ostatniego stulecia, głównie przez rozkwit kina eksploatacji, które miało miejsce w latach 70. XX wieku.</div><div>Celem filmowego horroru jest wywołanie u widza klimatu grozy, niepokoju lub obrzydzenia i szoku. Głównymi motywami horrorów są zazwyczaj wampiry, demony, duchy, wilkołaki, nawiedzone budynki, kanibale lub zombie. Fabuła może być oparta na realnym zagrożeniu i strachu, których głównym motywem są zazwyczaj psychopatyczni zabójcy, gwałciciele, epidemia wirusa, groźne zwierzę, pobicia lub koszmarne wspomnienia/wizje głównego bohatera. Elementem, dzięki któremu można rozróżnić taki rodzaj horroru od thrillera, jest poziom przemocy w nim zawarty i liczna obecność scen gore.</div></li>
            <li><b>Film Interaktywny</b><div> Utwór kinematograficzny, w którym widz ma bezpośredni wpływ na fabułę.

                Pierwszy film interaktywny ukazał się 1967 roku i nosił tytuł Kinoautomat: Człowiek i jego dom.</div></li>
            <li><b>Film sztuk walki</b><div>Typowy dla kinematografii azjatyckiej gatunek kina akcji i przygody z elementami sztuk walki. Rodzaje sztuk walki, jakie w takich filmach są pokazywane, przynależą zazwyczaj od kręgu kulturowego do jakiego należy konkretna krajowa kinematografia.</div><div>Przykładowo:

            </div><div>W chińskich filmach sztuk walki bohaterowie pokonują swych przeciwników, używając kung-fu lub innych technik, walcząc wręcz lub używając broni białej. W wielu filmach tego gatunku wystąpili prawdziwi mistrzowie sztuk walki, jak np. Bruce Lee czy Jet Li, dla których aktorstwo stało się praktykowanym zawodem.</div><div>W japońskich filmach sztuk walki bohaterowie walczą używając broni białej (np. miecze samurajskie, naginata), rzadziej jest to walka wręcz (np. karate, jujutsu). W japońskich filmach tego typu często występują aktorzy, którzy uprawiają różne sztuki walki (np. Shinichi "Sonny" Chiba, Hiroyuki Sanada, Tomisaburo Wakayama).</div></li>
            <li><b>Film katastroficzny</b><div>Gatunek filmu na temat trwającej lub mającej nastąpić katastrofy (takiej jak pożar, zatonięcie okrętu lub rozbicie się samolotu czy też kolizja z asteroidą) lub klęski żywiołowej spowodowanej np. trzęsieniem ziemi, wybuchem wulkanu, zejściem lawiny albo gwałtownymi zjawiskami pogodowymi, takimi jak huragan, tornado, burza, powódź, gradobicie, itp.</div><div>Wątki katastroficzne w filmach są niemal tak stare jak historia samego filmu. Jednym z wcześniejszych filmów tego gatunku jest Fire! (1901) Jamesa Williamsona. Największy rozkwit gatunku przypada na lata 70. XX wieku, gdy powstały takie filmy jak Port lotniczy (1970), Tragedia „Posejdona” (1972), Trzęsienie ziemi (1974) i Płonący wieżowiec (1974).</div></li>
            <li><b>Film komediowy</b><div>film przedstawiający sytuacje i postacie wywołujące u widzów efekt komiczny. Komedia istnieje od zarania dziejów sztuki filmowej – za pierwszy film komediowy uchodzi Polewacz polany (1895) autorstwa braci Lumière. Komedii nie cechuje określona konwencja fabularna, ale efekt, jaki wywołują one w widzu.</div><div>Początki komedii filmowej kryją się w slapsticku (zwanym także burleską), opartym głównie na gagach konstruujących związki przyczynowo-skutkowe w danym dziele. Slapstick główną popularność przeżył za sprawą Macka Sennetta i jego wytwórni Keystone, zaś został artystycznie dopracowany przez Charliego Chaplina (Gorączka złota, 1925), Bustera Keatona (Generał, 1926) i Harolda Lloyda (Jeszcze wyżej!, 1923). Po naturalnej śmierci slapsticku wraz z pojawieniem się filmu dźwiękowego ważną rolę zaczął odgrywać dialog, w czym specjalizowali się bracia Marx (Kacza zupa, 1933) i realizator tzw. sophisticated comedies Ernst Lubitsch (Ninoczka, 1939). Popularność przez cały ten czas przeżywała farsa, odmiana komedii szczególnie popularna dzięki Louisowi de Funèsowi (Oskar, 1967).</div><div>Od lat 70. XX wieku kształtuje się w komedii tendencja postmodernistyczna, analizująca kondycję klasy średniej w formie pastiszu (np. Annie Hall Woody'ego Allena, 1977) lub parodii (komedie braci Coen, Johna Watersa). Surrealistyczną formą cechowały się produkcje kabaretu Monty Python (Monty Python i Święty Graal, 1975). Popularność przeżywają także specyficzne odmiany gatunkowe: czarna komedia, komedia romantyczna, a także subtelnie łączący elementy komizmu i tragedii komediodramat.</div></li>
            <li><b>Film kryminalny</b><div>W najbardziej ogólnym znaczeniu, to film, który tematyką obejmuje różne aspekty przestępczości i wymiaru sprawiedliwości. Stylistycznie, może łączyć się z innymi gatunkami filmowymi, najczęściej z dramatem, thrillerem, filmem akcji lub noir. Projekty, których fabuła koncentruje się na wątkach mafijnych, są najczęstszymi przykładami filmów kryminalnych.</div></li>
            <li><b>Musical filmowy</b><div>Gatunek filmowy, w którym piosenki śpiewane przez bohaterów są wplecione w narrację, niekiedy z towarzyszącymi im układami tanecznymi.</div><div>Musical filmowy jest odmianą filmu muzycznego. Jako forma pojawił się wraz z udźwiękowieniem filmu. Stanowi jeden z głównych, obok westernu i slapstickowej komedii, nurtów kina w Ameryce. Pierwszymi musicalami filmowymi były Śpiewak jazzbandu z 1927 roku i Śpiewający błazen z 1928 roku.</div></li>
            <li><b>Film muzyczny</b><div>Gatunek filmowy typowy dla kina amerykańskiego. Jego początki wiążą się z zastosowaniem dźwięku w kinach. Pierwszym filmem dźwiękowym, będącym jednocześnie filmem muzycznym, był Śpiewak jazzbandu (1927) z Alem Jolsonem w roli głównej.</div><div>Musical filmowy to odmiana filmu muzycznego, w której <strong>„muzyka, piosenka i taniec stanowią dominantę dramaturgiczną dzieła”</strong> (cytat za Encyklopedią WIEM).</div><div>Przykładem filmu muzycznego, <strong>niebędącego musicalem</strong>, jest amerykański film New York, New York (1977).
            </div></li>
            <li><b>Film noir</b><div><strong>czarny film</strong> lub <strong>czarne kino</strong> – nurt, stylistyka lub gatunek w kinie amerykańskim, wywodzący się z kina gangsterskiego, rozwijany głównie w latach 40. XX wieku i pierwszej połowie lat 50. XX wieku. Filmy noir unikają jasnego podziału na dobro i zło, pokazują często niewyjaśnione zbrodnie i perwersję, unikają moralizowania i happy endów. Do charakterystycznych elementów stylu noir należą m.in. silne kontrasty, operowanie cieniami, obrazy nocnego miasta. Typowymi bohaterami tego typu filmów są m.in. femme fatale, przeciętni ludzie wplątani przypadkowo w świat przestępczy oraz prywatni detektywi.</div></li>
            <li><b>Film obyczajowy</b><div>Gatunek filmowy traktujący o sposobach postępowania, zachowaniach społecznych, zwyczajach, nawykach, przyzwyczajeniach lub codzienności. Może być przedstawiony jako relacja (subiektywna lub obiektywna), poddawana krytycznej analizie oraz interpretacji.</div></li>
            <li><b>Film przygodowy</b><div>O akcji skonstruowanej z ciągu przygód protagonisty, charakteryzujący się szybkim tempem akcji, brawurowymi rozwiązaniami fabularnymi oraz licznymi przeszkodami pokonywanymi przez bohaterów. Schemat filmów przygodowych opiera się na licznych scenach pościgów, ucieczek, eksplozji oraz niebezpiecznych dla protagonisty wydarzeniach.</div><div>Pionierami filmu przygodowego byli Georges Méliès i Edwin Porter. Materiał dla wczesnych filmów przygodowych stanowiły powieści takie jak Dwadzieścia tysięcy mil podmorskiej żeglugi Juliusza Verne’a i Zaginiony świat Arthura Conana Doyle’a (adaptacje kolejno z 1916 i 1923 roku). W miarę upływu czasu wykształciły się odmiany gatunkowe w postaci filmu płaszcza i szpady, filmu podróżniczego i filmu korsarskiego. Szczególną popularność filmy przygodowe zdobyły w latach 50. i 60. XX wieku jako ekranizacje powieści i mitów, na przykład Wyspa skarbów (1950), W 80 dni dookoła świata (1956), Jazon i Argonauci (1963). W latach 80. i 90. swój renesans filmy przygodowe przeżyły za sprawą Poszukiwaczy zaginionej Arki (1981) i Parku Jurajskiego (1993) Stevena Spielberga, a także dzieła Miłość, szmaragd i krokodyl (1984) Roberta Zemeckisa.</div></li>
            <li><b>Film przyrodniczy</b><div>Gatunek filmu dokumentalnego, przedstawiającego zwierzęta, rośliny lub inne elementy świata przyrody, najczęściej w ich naturalnym środowisku.

                Obecnie filmy przyrodnicze powstają przede wszystkim na zamówienie publicznych kanałów telewizyjnych, szczególnie specjalizujących się w tego typu tematyce. Gatunek zaistniał jednak najpierw w świecie kina.</div></li>
            <li><b>Film psychologiczny</b><div><strong>(Film psychologiczny)</strong> odmiana dramatu filmowego charakteryzująca filmy poświęcone emocjonalnym oraz psychicznym problemom bohaterów, zmagających się z traumą wyniesioną z dzieciństwa, tragicznego wypadku tudzież śmierci bliskich. Film psychologiczny odróżnia od dramatu społecznego i obyczajowego skupienie się na zachowaniach oraz odczuciach jednego bohatera, który przechodzi psychiczną lub fizyczną degradację. Ze względu na brak skonwencjonalizowanej ikonografii filmy psychologiczne nie są uznawane za konkretny gatunek filmowy, a ich czynnikiem spajającym są zazwyczaj osobowości autorów filmowych.</div><div>Najsilniej kategoria filmu psychologicznego rozwinęła się w kinie europejskim, za sprawą osobowości takich jak Ingmar Bergman, Michelangelo Antonioni oraz Carlos Saura. Natomiast w kinematografii amerykańskiej film psychologiczny do momentu wybuchu nurtu kontrkulturowego zazwyczaj wplatany był w kino gatunkowe, np. dreszczowiec psychologiczny, melodramat czy też film wojenny. Jako przykłady filmów psychologicznych można wyróżnić Konformistę (1970) i Ostatnie tango w Paryżu (1972) Bernarda Bertolucciego, Personę (1966) Bergmana i Taksówkarza (1976) Martina Scorsese.</div></li>
            <li><b>Film sensacyjny</b><div>Swoista odmiana rodzajowa (nie gatunek filmowy) filmu fabularnego, typ struktury dzieła filmowego rozwijanej i uzupełnianej przez różne gatunki filmowe, które można traktować jako odmiany filmu sensacyjnego; wyznacznikiem rodzajowym nie jest więc treść filmu, lecz sposób przedstawiania wydarzeń. Utwór filmowy należący do tej odmiany ukazuje zawsze pewnego rodzaju intrygę, wątek główny przedstawia rozwój tej intrygi, fabuła najczęściej trzyma widza w napięciu emocjonalnym, jest bogata w niezwykłe wydarzenia i zaskakujące zwroty akcji. Dominuje zmienność sytuacji i relacji wzajemnych między bohaterami. Jeśli w filmie sensacyjnym występują wątki poboczne, to służą one rozwojowi intrygi i zwykle przyspieszają tok akcji i rozwój fabuły, a nigdy ich nie zwalniają. Nie występuje materiał pozafabularny (historyczny, naukowy, opisowy), mający znaczenie sam w sobie (autonomiczny względem fabuły). Film sensacyjny, rozumiany jako typ struktury, obejmuje m.in. takie gatunki filmowe, jak film szpiegowski, film gangsterski, film kryminalny, film detektywistyczny, film policyjny czy thriller, a nawet western, film wojenny czy film fantastycznonaukowy.</div><div>Pierwsze próby opisu i klasyfikacji form filmowych posługujące się pojęciami analogicznymi do pojęcia filmu sensacyjnego pochodzą z drugiego dziesięciolecia XX wieku. Vachel Lindsay, amerykański poeta i teoretyk filmu wyróżnił film sensacyjny (pod nazwą Action Film lub Action Picture) jako jeden z trzech sposobów kształtowania struktury filmu (obok Intimate Motion Picture, opartego na wyraźnym zarysowaniu postaci kilku bohaterów, odpowiadającego obecnemu pojęciu filmu obyczajowego, komedii obyczajowej czy filmu psychologicznego, oraz Splendor Picture, opartego na scenach zbiorowych, nieraz z tłumami statystów, odpowiadającego mniej więcej obecnemu pojęciu filmu epickiego).</div><div>Od lat osiemdziesiątych XX wieku dominującą odmianą filmu sensacyjnego jest tzw. film akcji, co doprowadziło do częstego utożsamiania tych rodzajów filmu.</div></li>
            <li><b>Film sportowy</b><div>Gatunek filmu fabularnego, którego akcja i tematyka związana jest ze sportem. Zapoczątkowany w 1915 r. w niemym filmie pt. Charlie bokserem z udziałem Charliego Chaplina.</div></li>
            <li><b>Film szpiegowski</b><div>Określenie gatunku dzieł filmowych, których fabuła osnuta jest wokół tematyki szeroko pojętego szpiegostwa.</div><div>Pierwsze filmy szpiegowskie powstawały jeszcze w czasach kina niemego. Okres prosperity przeżywał gatunek pod koniec lat 30. − do popularyzacji przyczynił się zwłaszcza Alfred Hitchcock, twórca takich filmów o tematyce szpiegowskiej, jak 39 kroków (1935) czy Starsza pani znika (1938). Kolejny okres bujnego rozwoju przyszedł na przełomie lat 50. i 60., był związany z psychozą zimnej wojny. Popularność zyskał grany przez Michaela Caine'a Harry Palmer z tryptyku Teczka Ipcress − Pogrzeb w Berlinie − Mózg za miliard dolarów. Jednak prawdziwym hitem stała się seria filmów o Jamesie Bondzie, poczynając od pierwszego z cyklu Doktora No (1962).</div></li>
            <li></li>
            <li></li>
            </ul>
    </div>
</body>
</html>